"ช่วงนี้ข่าวคนเป็นมะเร็งปากมดลูกกันเยอะมากๆ เรามาหาวิธีป้องกันดีกว่าครับ
โรคนี้หลักๆจะติดต่อทางเพศสัมพันธ์ รักสนุกได้แต่ต้องรู้จักป้องกันและตรวจคัดกรองเชื้อ HPV เจ้าไวรัสตัวร้ายที่เป็นสาเหตุของมะเร็งปากมดลูกที่คร่าชีวิตผู้หญิงไทย ปีละเกือบ 5000 คน!!! เยอะมาก
แต่ๆๆๆๆ เราสามารถป้องกันได้ง่ายๆด้วยการตรวจคัดกรอง HPV DNA ซึ่งเดี๋ยวนี้ง่ายขึ้นไปอีก เค้ามีชุดตรวจคล้ายๆ ATK น้องสาว แต่ไม่ได้แหย่จมูกนะ แต่ให้แยงตรงช่องคลอดของสาวๆ ไม่ต้องขึ้นขาหยั่ง แยงเองง่ายๆเลย ไม่ต้องเขินหมอแล้ว 55555
พอไปถึงสถานพยาบาลก็ไปขอชุดตรวจ HPV DNA Self-Sampling Test หรือบอกว่า ขอแบบเก็บเอง (เฉพาะโรงพยาบาลที่ให้บริการชุดเก็บแบบ HPV DNA Self Sampling) เค้าก็จะให้เราไปเก็บตัวอย่างเองในห้องน้ำ แล้วเจ้าหน้าที่จะส่งชุดตรวจนี้ไปที่ห้องแล็บ หากตรวจเจอเชื้อ HPV จะได้มารักษาทัน ไม่ตาย ไม่ต้องทรมานกับการรักษาโรคมะเร็งปากมดลูกยังไงล่ะคร้าบ"

"ระวัง !! การหลอกตรวจเลือดแบบ live blood analysis 
ถ้าใครไปเจอการชักชวนให้ตรวจเลือดที่เรียกว่า Live Blood Analysis ให้หลีกหนีไกลๆเลยครับ ไม่งั้นเตรียมตัวเสียเงินฟรีๆแน่ บางคนโดนฟันเกือบแสน 
ทำไมเขาถึงต้องหากินแบบนี้กับเราล่ะ??? ทั้งที่เป็นโรงพยาบาลจริงๆ
ก็เพราะเขาหาเงินได้มหาศาลน่ะสิครับ ต้นทุนการตรวจไม่ถึง 5 บาท เท่านั้น 
วิธีการตรวจของมันก็คือ เขาจะมีกล้องจุลทรรศน์ตัวนึงเชื่อมต่อกับจอคอมพิวเตอร์ แล้วเจาะเลือดของเราจากปลายนิ้ว จิ้มเข้าไป จึ้ก! แล้วก็หยดเลือดลงบนกระจกสไลด์ แล้วเอาไปส่องกล้องจุลทรรศน์ จากนั้นเขาก็จะโชว์ลักษณะของเม็ดเลือดในจอคอมฯให้เราดูสภาพเม็ดเลือด
ต่อจากนี้แหละ คือวิชามั่วล้วนๆ เขาจะพยายามอธิบายภาพเม็ดเลือดให้เราฟัง เพื่อเสมือนว่าตรวจสุขภาพ เช่น
- บอกว่าเจอโลหะหนักในเลือด (ซึ่งจริงๆแล้วอนุภาคโลหะหนักจะส่องไม่เห็นจากในกล้อง) จากนั้นจะเชียร์ให้ทำการล้างเลือด ทำนั่นทำนี่ คอร์สเป็นหมื่น
- บางรายบอกว่าเจอเส้นใยโปรตีน เกิดจากอาหารไม่ย่อย (มั่วอีกตามเคย) จากนั้นก็จะสั่งจ่ายยามาช่วยย่อย เขาบอกว่าเกิดจากการเคี้ยวอาหารไม่ละเอียด เลยมีเส้นใยโปรตีนตกค้าง
- บางรายพบก้อนวาวๆ ก็บอกว่าเป็นพวกโลหะตกค้าง (บ้าเอ๊ยยย นั่นมันคราบไขมันเกาะกระจกสไลด์) แล้วเขาจะบอกว่าถ้าสะสมมากๆ จะเป็นมะเร็ง เป็นนั่นเป็นนี่ ต้องล้างเลือดด้วยการทำ chelation หรือวิธีอื่นๆ ราคาเป็นหมื่นเช่นกัน
- ในรายที่เจอคราบเม็ดไขมันมากๆๆ ก็แนะนำขาย การตรวจไขมันในเลือด เราก็เสียตังค์อีก
- บางรายบอกว่าพบ target cell เยอะๆ แล้วบอกว่าตับเรามีปัญหา ให้ขาย test การตรวจตับ และขายโปรแกรมเอ็กซเรย์
ไอ้เทคนิคการทำให้เลือดติดกัน ทำง่ายมาก แค่หยดเลือดหยดใหญ่ๆ หนาๆ แล้วส่องกล้องให้คนไข้ดู มันจะน่ากลัวและน่าตกใจ มันเป็นการตรวจที่คนไข้เห็นกับตาตัวเองในจอคอมฯ เป็นใครก็เชื่อ
สรุปก็คือ การตรวจ live blood analysis ด้วยการเจาะเลือดหยดเดียวที่ปลายนิ้ว ไม่เป็นไปตามมาตรฐานการตรวจทางห้องปฏิบัติการการประกอบการวินิจฉัยโรคของการประกอบวิชาชีพเทคนิคการแพทย์
ก่อนเจาะปลายนิ้ว ถามเลย ใช่การตรวจ live blood analysis (ไลฟ์ บลัด อนาไลสิส) รึเปล่า ถ้าใช่ก็อย่าตรวจนะครับ!!!!"

"คนที่ชอบเผา รัฐบอกส่วนใหญ่มีฐานะยากจนและต้องการลดต้นทุนการเกษตร จึงไม่อยากบังคับใช้กฎหมายเพราะเห็นใจ ขอเพิ่มเติมนิดว่าคนรวยที่เป็นเจ้าของที่การเกษตรจำนวนมากก็ยังเผาครับ ทุกวันนี้ฝุ่น PM2.5 ของไทยเป็นขาประจำติดอันดับ 1 ใน 10  ของโลกไปแล้ว
ส่วนคนทำมาหากินทั่วไป เป็นมะเร็งปอด เสียชีวิตปีละ 70,000 คน ป่วยอีกหลายแสน จนอยากจะหายใจทางผิวหนัง บุหรี่ไฟฟ้ารัฐบอกทำร้ายปอดก็ไล่ปรับเพราะนึกห่วงสุขภาพปอดของเราขึ้นมา ไถนักท่องเที่ยวจนดังไปทั่วโลก แต่บุหรี่จริงที่เผาไหม้แต่ละครั้ง มีสารพิษมากกว่า 200 ชนิด บอกไม่เป็นไร แค่ใส่คำเตือนไว้ข้างซอง เอารูปสยองๆมาใส่ก็น่าจะได้ เคยคิดมั้ยครับว่าทำไมคนไทยต้องสูดฝุ่นมากกว่าชาวบ้านเขา เอ๊ะ! เราก็ไม่ได้ปอดเหล็กกว่าคนชาติอื่นนะ เราก็อยากหายใจรับอากาศบริสุทธิ์บ้าง 
ตอนนี้ยังไม่มีมาตรการอะไรที่ชัดเจนในการจัดการฝุ่นทั้งเขตเมืองและชานเมือง 
พวกเราควรใส่หน้ากากป้องกันฝุ่นไว้ดีที่สุดนะครับ บ่นแต่ก็ใส่ 5555"

"คนดูร้องว้าวกันเลยทีเดียว ใครๆก็อยากเข้ามาดูทีมไทยแข่ง
เพราะทีมเทคบอลไทยแลนด์ ใช้พื้นฐานลีลาตะกร้อ ตีลังกาฟาดยับ คว้าแชมป์ในเวทีนานาชาติได้เป็นครั้งแรก ด้วยการคว้า 2 แชมป์ กับ 2 รองแชมป์ ศึก "ดูไบ เอเชียน เทคบอล ทัวร์ 2023" ที่สหรัฐอาหรับเอมิเรตส์
ครั้งต่อๆไปรอเชียร์ได้เลย มีอีกหลายแชมป์แน่ๆครับ
หมอแลปแพนด้า:
ยุคนี้ก็ยังมีคนไปจัดฟันแฟชั่นหรือจัดฟันเถื่อนอยู่อีก ไม่เข็ดกันเลยน้อวัยรุ่นนนน
หมอฟันเค้าบ่นให้ฟังประจำ ถ้าไปจัดฟันมั่วซั่ว ระวังฟันจะเรียงตัวผิดรูป บางคนฟันเรียงกันเป็นเส้นตรงเลย ทั้งหมดแถวตรง!!! บางคนก็ฟันล้ม ฟันผุ รากฟันละลาย เหงือกอักเสบ 
และที่น่ากลัวมากๆก็คือการติดเชื้อจากอุปกรณ์ไม่สะอาดนี่แหละครับ เพราะบางทีหมอฟันคอสเพลย์เค้าอาจไม่ได้ฆ่าเชื้อ หรือฆ่าเชื้อไม่ถูกวิธี มันก็เลยเกิดการสะสมของเชื้อโรคที่อุปกรณ์แล้วติดเชื้อได้ 
และพวกวัสดุที่ใช้ในการจัดฟันแฟชั่นบางทีก็ไม่มีคุณภาพ แถมมีสารพิษหลายชนิด อย่างเช่น สนิม ปรอท แคดเมียม สารหนูจากลูกปัดหรือลวดจัดฟันที่ไม่ได้คุณภาพซึ่งสารพิษพวกนี้จะถูกดูดซึม สะสมเข้าไปในร่างกายอย่างต่อเนื่อง ตายผ่อนส่งไปอีก
ไปหาหมอฟันดีกว่าเน้ออออ"

"มีคนเสียชีวิตจากอะมีบา ‘นีเกลอเรีย’  (Naegleria ) หรืออะมีบากินสมอง หลังจากล้างโพรงจมูกด้วยน้ำก๊อก ซึ่งปกติแล้วคนเราจะติดเชื้อนี้จากการเล่นน้ำที่ไม่สะอาด เช่น ตามบ่อธรรมชาติ ตามสระ ถ้าบังเอิ๊ญในน้ำมีเชื้ออะมีบาแล้วเราสำลักน้ำเข้าไปทางจมูก เชื้อมันจะลามเข้าสมองเราได้ ทีนี้ผู้เสียชีวิตรายนี้ไม่ได้เล่นน้ำบ่อ แต่ไปเอาน้ำประปาล้างโพรงจมูกโดยตรงเลย ซึ่งปกติเราควรจะล้างจมูกด้วยน้ำเกลือสะอาดปราศจากเชื้อโรคที่หาซื้อได้ตามร้านขายยาทั่วไป ในอดีตก็เคยมีเหตุการณ์เสียชีวิตคล้ายๆแบบนี้เหมือนกัน พอเก็บตัวอย่างน้ำประปาก็ไปเจอเชื้ออะมีบากินสมอง’นีเกลอเรีย’ในตัวอย่างน้ำประปา ซึ่งมันอยู่ในสายยางฉีดน้ำที่บ้าน ที่จริงน้ำประปามีเชื้อโรคที่ต่ำมาก แต่อย่าลืมว่าตามก๊อก หรือตามสายยางที่ทิ้งไว้นานๆก็อาจสะสมเชื้อโรคได้ ยังไงถ้าจะล้างโพรงจมูก ขอให้ใช้น้ำเกลือปราศจากเชื้อโรคดีกว่านะคร้าบ จะได้ปลอดภัย"